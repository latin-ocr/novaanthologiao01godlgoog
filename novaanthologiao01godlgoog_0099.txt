OXONIENSIS

XLVII

Nox ruit interea et late loca vasta tenebris

occupat, arrectasque acies, solosque relictos

ductores ; gelidusque simul submissus ab Oxo

it cum nocte vapor. mox, coetu ut saepe soluto,
murmura misceri tractim, nebulaque micare
interrupti ignes; etenim nunc agmen utrumque
castra petunt, positisque parant se accingere mensis:
Persica porrectis pubes epulatur harenis

axe sub Austrino, sed rivi in margine Parthi:

et solus genitor nati cum funere restat.

At, tacito strepitumque hominum nubesque iacentis
flumine percurrens, mox sese in aperta locorum
laetus egit, Iove sub gelido, rex Oxus aquarum.
claraque solivagae splendens ad lumina lunae
fertur Hyperborei per vasta silentia campi
ille quidem Arctoo tendens iter obvius astro
rura per Orguniae larga devolvitur unda,
plenus adhuc, neque enim cursum mora tardat eunti.
tum vero incipiunt alveo concrescere harenae,
dividuoque obstant adversa mole fluento.
sic per iter longum iam debilis inque peditus
pervade limosa et iuncis et harundine densa
obsita repit iners-quantum mutatus ab illo
qui nuper patriis missus de montibus Oxus
lucentis urgebat aquas! nunc devius error
ludit, mille vias frustra dum temptat eundi.

Mox tamen optato pelagi cum murmure, fulgens
stellarum radiis, stellas modo laverat unda,
en quaesita domus, requies ea certa laborum,

metaque, tranquillum ponti patet aequor Aralis.
J. Y. 8.

6*

 

