OXONIENSIS

xxvn
Τυραννικδν τόδ’ ἔργον εἴργασται φόνου,
ἄλλως μὲν οὖν ἔχθιστον, οθς δ’ ἀπέθρισεν,
ἄλγιστον ἐλθὸν ὧν ξόνοιδεν ἥδε γῆ.
οἱ γάρ πανοῦργοι καὶ μιαιφόνοι κόνει
οὓς δὴ ’πὶ τήνδ’ ἔστειλα δυσσεβῆ χάριν,
καὶ κάρτ’ ἐλεινῶς, θάνατον αάδῶντες τέκνων,
δάκρυσιν ἔφυρον πάντα καὶ γόοις λόγον.
ὁ μέν γδρ ἤρχεθ’, ἅτερος δ’ ὑφήρπασεν
λέγων, ἔκειντο δ’ ὧδ’ ἄρ’ οἱ νεοτρεφεῖς
ἀβροὶ νεοσσοί, πῆχυν ἀλλήλων πέριξ
χέαντε λευκόν, ἀσεβές οὐδὲν εἰδότε.
καὶ μὴν τὰ χείλη, τέσσαρ’ ἐκ δυοῖν δμοΰ
πεφυκόθ ὥσπερ ἔξ ἑνὸς κλωνὸς ῥόδα,
θερινὴ ξυνῆγεν ὥς τις ἔξ ἀμφοῖν πνοή.
ἦν δ’ οὖν ἐκεῖ τις πλησίον παρηίδων
βίβλος προσευχῶν, ἣ σχεδόν τί μοι τέως
γνώμην ἔτρεψεν· ἀλλ’ ἀραῖος ἀρ’ ἐγώ.
εἰπὼν ἔληξε ταῦθ’, ὁ δ’ ἤνυσεν λόγον·
ἐνταῦθα δὴ πνίγοντες ἔξαπόλλυμεν
ἥδιστα φύσεως ἔργα, παγκοίνου θεᾶς,
χαρίτων τε δὴ πληρέσταθ’ ὧν ἔφυσέΙ πω.
καὶ δὴ βεβᾶσ’ ἐντεῦθεν· ἔκ δ’ ἀμφοῖν ἄρα
τὸν πλείον’ έξαφείλετ’ αίοχόνη λόγον.
ἔγδ δ’ ἀφείς νιν κοιράνῳ πορεύομαι

τοιόνδε πρᾶγος τῷ μιαιφόνῳ φέρων.
ι. ο.

 

