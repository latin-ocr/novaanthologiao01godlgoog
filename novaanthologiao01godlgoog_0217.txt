OXONIENSIS

nec formas astare hominum sed torva leonum
corpora conspexi, pleno sub lumine lunae,

excubias agere et clausas obsidere portas.

emicui in scalas audax, cumbaque relicta

nitor in adversum: destricto protinus ense

ante foris aderam. subito fervore leones

arrectisque exstare iubis, ceu surgit in arma
bellipotens, umerumque uncis iam prendere utrimque

unguibus horrendo stantis discrimine leti.
Ε. D. Δ. 1.

CXXVII

Vos, fluvii, genus antiquum, silvaeque vetustae,
quas trepido celebrat vocalis turba susurr0;
vos, iuga, vos, Tempe, feste laetantia ritu
quae cultum induitis-ventique et nubila caeli,
tuque mari tellus nimboso foedere nupta,

et superum dono terris quaecumque novatis

vivida luxuriat proles, matremque salutat:

hoc ego nunc quodcumque hilaris coniungere cantus
vestro aveo, brumae perpessus et ipse furores

qui tempestates animi diramque ruinam

evasi incolumis. me, me genitabilis aura

leniter afflavit, me ver recreavit amicum

spesque novae addit, vitalia semina, menti.

has ergo institui praesenti exsolvere dive,

quisquis is est, lacrimas, qui me caligine dira

-etsi nee sensum retegit, nec cernitur ulli—

vere novo exemptum dulcis eduxit in auras,

proinde ego—nam me hoc scire sinit—pars ipse catervae
argutae modulor cantu quas flumina voees

une edunt volucrumque genus, montesque lequuntur.

Η. S. J.

 

