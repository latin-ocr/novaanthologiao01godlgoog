OXONIENSIS

CXV

Tum refugit Ganges, oriens tum quidquid aquarum

sol videt et repetunt trepidantia fiumina fontis.
insolita penitus tum visa rubescere luce

axe sub Arctoo quotquot glacialia surgunt
eulmina, nam late septem subiecta trioni

(quae loca nox semestris habet tristesque tenebrae)
celsa iuga, et clivos, et piniferos secessus,

tum rutilasse ferunt totoque ardescere caelo.

haud aliis olim facibus devexa polorum

exitiale agmen Furias decurrere credas²

atque extremorum ferre argumenta malorum.
corripit ignis agros; segetum tunc fumus in auras
Volcano rapiente volat messore sinistro.

fit propior strepitus, nullo moderante, rotarum
exitium stragemque minans, simul undique clamor
urbibus incensis hominum fit dira precantum,
quos agit innumeros Oreo Volcania pestis.

mox Iovis advenit plangor productus ad auris,—
ille deum medius coetu cingente sedebat-

dum stupet, en, aestus subito velut imbre cadente
quassat Olympiacos obliquo verbere muros,

omnia quo late fervescunt icta vapore,

aureus et splendor vestit laquearia caeli. .

tota columnarum densissima silva refulget,

ut, si forte nemus piceum comprenderit ignis,
exstat quaeque suo circumdata lumine pinus.

J. Y. S.

 

