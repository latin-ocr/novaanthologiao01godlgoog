OXONIENSIS

V

Cultu ludicra iam novo

procedant, solitas nee peragant vices,
sed gratum variantibus

mutentur thiasis saepius, et cito
alternata minus morae

sint desideriis adspicientium.
exspectare nimis diu

quidquid non tenui luminaÎ‡ decipit
fastu, mollibus eximit

partem deliciis. migret amarior
vultus, siquid et horridi

lucis iussa manet. nostra licens iocis
nox sollemnia commovet,

altrix siderei, quo radiat, poli
ac tum plus solito nitens

dulcis delicias cum iuvat addita.
sceptrum cernitis ut vomat

ignis flammifero cum diademate?
ut de veste tremens deae

decurrat liquidi fascia luminis?
illam non hodie iuvat

inmersisse suis pectora roribus,
non somno premere obrutos

sensus: ta vigili, quisquis ades sacris,
turba pascit imaginum,

plenae crescat uti summa licentiae.

R. E.

 

