OXONIENSIS

CXXVIII

Urit me meus uriturque amator.
quis sit, quaeritis? est timor fateri.
nam desiderium meum puellae
si norint, scic, iam volent, amabunt.
sin celatus erit, peribit omnis
fructus: nam leve gaudium est quod uni
adsertum vacat, alteri tegetur.

at pulcher, quibus invenire fas est,
et fragrans vegetusque, ut albus aether,
aestas cum calet, utve purus aer.
tum ceu candida mane liliorum
haec illicet facies: neque hunc latere
confido tamen, et magis verebor
dautem pluribus et sui profusum.

cxxrx

N on mea, non populi timidae praesagia mentis
rerum venturas vaticinata vices,

tempus amicitiae poterunt iam ponere nostrae,
quam modo clausuri carcer et uncus erant.

luna laborando defecit, et irrita vertunt
omina terrifici quae cecinere senes.

anxia iam festis, curae cessere coronis,
pacis inexhaustos ducit oliva dies.

nunc viret ambrosiae liquidis sub roribus horae
noster amer, cedit nunc Libitina mihi3

in tenui hcc versu vivam, dum quamlibet illa
saevit in elinguis ac sine voce tribus;

aeternumque tui monumentum hoc stabit, amice, ,

cum tumidis regum molibus aera cadent.
Α. Τ. Β.

 

