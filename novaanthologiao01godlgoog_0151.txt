oxourmsrs 135

LXXIX

Cum video antiqui quondam decora aurea saecli
omnia damnosis eruta temporibus,
eversasque solo turris, aeternaque ferri

robora mortali subdita saevitiae;

cum video fluctus partem violenter avaros
demere harenoso litoris imperio,

et terram liquidas invadere rursus in undae,
partaque pro demptis, proque ope pauperiem3

cum sic ire vices video per mutua rerum,
factumque e solidis molibus exitium3

me quoque tanta ruina monet, quandoque futurum
ut dirimat nostram tempus amicitiam.

o dolor exanimans, oet deflendus, habere

id cui praemetuas tu tamen interitum!
A. Τ. Β.

Lxxx

Hoc tecta reddit nota puertiae,
scalas sonantis gressibus Orbili,
ineisa qua scalpro procaci
nomina parietibus supersunt;
hic et silet vox clara sodalium et
risus acutae et nenia tibiae,
discusque tinnitu molesto
qui vacuam strepuit per aulam.
a, tolle vinum! iam neque talibus
ardor renatus deliciis eget,
priscique perrenae amores
mitius utque seni calescunt.
potanda ait vel lympha, videbitur
hac nocte Canae fusa repotiis,
iussuque divino rubescens,
dignior et face nuptiali.

t. Ι). Δ. ¹1.

 

