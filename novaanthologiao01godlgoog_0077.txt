OXONIENSIS

XXXIV

Ergo iter impavidus noctemque impune peromnem
insequitur latique fuga secat aequora campi,
excita dum tandem circumvolventibus horis
aurora excutitur somnis et claustra diei
dat rosea reserata manu. genitoris in alto
mente latet specus et solii confinia tangit,
' qua semper lux inque vicem caliginis umbra
dant capiuntque locum: noctemque imitata diemque
rerum alternatur species mutataque gaudet.
hac lux egreditur porta, simul occupat illam
caligo, superum iusto dum tempere sedes
obscuret3 sedenim caeli sublustribus umbris
velatur facies et nostra crepuscula praefert.

iamque incedebat supremo qualis Olympo
Lucifer et flammis auroque ardente refulgens
dispulerat radiis fixas Orientibus umbras;
fulgida tum densis sola lata repente catervis
currusque et biiuges simul arma vomentia fiammae
apparent oculis ignisque ex igne relucens ;
bellum iu procinctu sensit, uotumque quod ipse
crediderat se ferre novum. socium inde per auras
infert se sociis atque agmina iungit. at illi
clamore excipiunt reducem gaudentque tuentes;
hunc de tot lapsis, hunc unum sospite cursu
incolumem rediisse tamen. sic deinde merentem
colle tenus sacro summaeque ad limina sedis
perducunt, unde e nubis penetralibus aureae

reddita vox placidumque sonans allabitur auris.
1. ΒΕ Ρ.

 

