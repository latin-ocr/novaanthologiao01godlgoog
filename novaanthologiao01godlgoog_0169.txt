OXONIENSIS

XC

Tu fuge purpureos imitantia fila colores,
et quae mentito flore tapeta nitent:

hic tibi serta rosis spirantia suggerit hortus
hic ramus vero flore, puella, rubet.

i quocunque velis, vacuam modo porrige dextram,
flos nec opinanti clauditur ipse manu:

i quocunque velie, vestigia pone per herbas,
en tibi sub pedibus bellis amata micat.

hi, mihicrede, dies mundo nascente nitebant,
haec novitas primi florea veris erat.

mille indistinctis lux ipsa coloribus ardet,
Panchaeos referet quaelibet aura notos.

puniceasque rosas et caeruleos hyacinthos
candidaque imbre madens lilia fudit humus:

irin cum pluvia lapsam labente per auras
luce colorata rura rigasse putes.

quin et in Eoo fulgent nova lilia caelo;
hortum solis ibi vivaque serta vides:

ipsa trahunt croceam currentia fiumina lucem3
dum fugiunt Phoebus fiore coronat aquas;

suspirem, virgo; portas Aurora rubentis
pandit rore madens ut rosa vere sinum:

a, fugias tales imitantia fila colores,

mentitis fugias nectere serta rosis.
E. 0. W.

 

