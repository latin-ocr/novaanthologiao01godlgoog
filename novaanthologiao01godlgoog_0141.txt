OXONIENSIS

LXXI

A. Καίτοι τόδ’ οἶδα-

Β. τί τόδ’ ἐπίστασαι, τέκνον,·

Α. ἄγαν γ’ ὁποῖος παρθένους ἔρως ἔχει,
αἶς οὐδὲν ἧσσον ἀρσένων, εἰδὼς λέγω,
τὸ πιστὸν ἐμπέφυκε· καὶ γὰρ ἦν πατρὶ
τώμῷ γεγῶσα παῖς ποθ’, ἦν ἀνδρὸς πόθος
κατέσχεν, οἶος, εἰ γυνὴ ’τυχον γεγὼς
ἐγώ, κατάσχοι κᾶμ’ ἂν ἵμερος σέθεν.

Β. καὶ ποῖον ἦγ’ ἐρῶσα τὸν βίον, λέγε.

A. ἥγ’ ὅνπερ ἦγεν, οὐγὰρ οἶδ’, ἄναξ, σαφῶς.
οὗ γάρ ποτ’ ηὕδησ’ οἶος ἵμερος κέαρ
ἔδαπτεν, ἀλλ’ ἔκρυπτε σῖγ’ ἔσω φρενῶν,
ἀεί γε σύννοιόν τιν’ ἐνδατουμένη,
ὥστ’ ἐκτακῆναι καλλονὴν ρέθους, δίκην
ῥόδου φθαρέντος όμματοστερεῖ βλάβῃ·
λύπῃ δ’ ἆεικεῖ συγκεκραμένα καλῆς
ἤμειψε χροιᾶς ἄνθος, ὀμμάτων ἄπο
γελῶσ’ ἐπ’ ἀγελάστοισιν, ἀφθέγκτου δίκην
Σειρῆνος ἐν τόμβοισιν ἐξῃκασμένος.
οὐχ οὗτος, εἴτις, ἦν ἔρως ψυχῆς ἄπο;
ὅρκοις γυναικῶν καὶ λόγοις οὐκ ἐσθ’ ὅτ’ οὐ
κρατοῦμεν ἄνδρες, ἀλλὰ κάν τούτοις πλέον
δοκοῦντας ἡμᾶς ἢ θέλοντας ἔστ’ ἰδεῖν,
δειλοὶ δ’ ἐρῶντές ἔσμεν, έν λόγοις ἄκροι.

B. ἦ κᾶθαν’ ἡ παῖς, τῷ πόθῳ δεδμημένη,·

Α. ὁρᾷς ἔμ’, ὦναξ, πλὴν δ’ ἐμοῦ πατρὸς δόμοις
οὐδεὶς ἔτ’ ἔστ’ οὗ θῆλυς οὐδ’ ἅρσην γόνος.
καίτοι τόδ’ οὐκ οἶδ’· ἀλλ’, ἄναξ, θέλεις μόλω
πρὸς τὴν γυναῖκα, σοὺς λόγους αὖθις φέρων ,·

B. ἴθ’, ἔγκόνησον, καὶ γὰρ έν καιρῷ λέγεις,
λίθον δέ τήνδε δὸς λοβόν, ἄγγελλε δὲ
ἄρνησιν ὡς οὐκ οἶδεν, οὐ τριβὰς ἔρως. ιι. κ.

 

