OXONIENSIS

01

Continuos unam, credat qui possit, amavi,
tres iam continuos, tres sine fine dies.

quid? puto, tres ahos idem constanter amabo
si feret antennas aura secunda meas.

nam prius exactis decurrent mensibus anni,
tempus humi penna deficiente cadet ;

quam per terrarum totum constantior orbem
tamve tenax voti comperiatur amans.

at, sic fata mihi sese ostendere maligna,
nil ex re potui ducere laudis ego.

non cuperet mecum longe remanere Cupido,
ni mod0‚ quae tetigit pectora, Pyrrha foret3

ni modo Pyrrha foret, ni Pyrrhae forma venustae
me caperet, nullis effugienda modis;

altera ab undecima (numerum hunc augere licebat)

in Pyrrhae potuit iam subiisse locum
0. li. ΕΤ. L. R·

011

Ingentis iactet titulos atque urbis honores,
cui natalicium sidus et hora favet

me potius, fastus istos cui fata negarunt,
id quod praecipuo dignor honore iuvat.

deliciae qui sunt regum, ceu caltha, colores
oppandunt domini solis ad ora sui,

nubila sit facies, illorum gloriavfluxit,
aureaque in sese forma sepulta iacet.

strenuus et miles felicia notus ob arma,
si totiens victor vincitur ipse semel,

· raditur e fastis omniuo nomen honestis,

omniaque assiduo gesta labore cadunt.

o ego quam videor felix, immobile pectus

pectoris immoti semper amantis amans.
A. Τ. Β.

 

